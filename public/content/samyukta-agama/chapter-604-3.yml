schemaVersion: "1.0"
sutraId: samyukta-agama
number: 604-3
volume: 23
volumeTitle: 雜阿含經卷第二十三
title: 第604-3經・造八萬塔巡聖蹟
gist: 本經敘述阿育王（無憂王）發心將佛舍利廣布閻浮提，一日之中建立八萬四千寶塔，並在優波崛多尊者的帶領下，巡禮佛陀生處、成道、轉法輪、涅槃等聖跡，以及供養諸大弟子塔的經過，顯揚了護持正法與崇敬賢聖的功德。
originalText: |
  「時，王欲建舍利塔，將四兵眾，至王舍城，取阿闍世王佛塔中舍利，還復修治此塔，與本無異。如是取七佛塔中舍利，至羅摩村中。時，諸龍王將是王入龍宮中，王從龍索舍利供養，龍即與之。王從彼而出，如偈所說：
  「『羅摩羅村中，  所有諸佛塔，龍王所奉事，  守護而供養，王從龍索分，  諸龍開懷與，即持此舍利，  漸進於餘方。』
  「時，王作八萬四千金、銀、琉璃、頗梨篋，盛佛舍利；又作八萬四千四寶瓶，以盛此篋，又作無量百千幡幢繖蓋，使諸鬼神各持舍利供養之具，勅諸鬼神言：『於閻浮提，至於海際，城邑聚落滿一億家者，為世尊立舍利塔。』
  「時，有國名著叉尸羅，三十六億家，彼國人語鬼神言：『三十六篋舍利與我等，起立佛塔。』王作方便，國中人少者，令分與彼，令滿家數，而立為塔。
  「時，巴連弗邑有上座，名曰耶舍，王詣彼所，白上座曰：『我欲一日之中，立八萬四千佛塔，遍此閻浮提，意願如是。』如偈讚曰：
  「『大王名阿育，  於先八塔中，各取其舍利，  於此閻浮提，建立諸佛塔，  八萬及四千，縱廣殊妙勝，  一日都使畢。』
  「時，彼上座白王言：『善哉！大王！剋後十五日月食時，令此閻浮提起諸佛塔。』如是乃至一日之中，立八萬四千塔，世間民人，興慶無量，共號名曰法阿育王。如偈讚曰：
  「『王聖種孔雀，  安樂世間人，於此閻浮提，  建立勝妙塔，本名為惡王，  今造勝妙業，共號名法王，  相傳至於後。』「王已建八萬四千塔，歡喜踊躍，將諸群臣往詣鷄雀精舍，白耶舍上座曰：『更有比丘，佛所授記，當作佛事不？我當往詣彼所供養恭敬。』
  「上座答曰：『佛臨般涅槃時，降伏阿波羅龍王、陶師、旃陀羅瞿波梨龍。』詣摩偷羅國，告阿難曰：『於我般涅槃後，百世之中，當有長者，名瞿多，其子名曰優波崛多，當出家學道，無相佛教授於人，最為第一，當作佛事。』佛告阿難曰：『遙見彼山不？』阿難白佛：『見也。世尊！』佛告阿難：『此山名優留曼茶，是阿蘭若處名那茶婆低，隨順寂靜。而偈讚曰：
  「『優波崛比丘，  教授最第一，名聞振四方，  最勝之所記，於我滅度後，  當得作佛事，度諸眾生類，  其數無有限。』
  「時，王問上座曰：『尊者優波崛今已出世不？』上座答曰：『已出世，出家學道，降伏煩惱，是阿羅漢，共諸無量比丘眷屬一萬八千，住在優留曼茶山中阿蘭若處，哀愍眾生，如佛說淨妙法，度無量諸天及人，令入甘露城。』王聞已，歡喜踊躍，即勅群臣，速辦嚴駕，將無量眷屬往詣彼所，修敬供養優波崛多。
  「時，臣白王言：『彼聖既在王國，宜當遣信奉迎之，彼自當來。』王答臣曰：『不宜遣信至彼所，應當自往，彼不宜來也。』而說偈曰：
  「『汝得金剛舌，  那能不斷壞，諫我莫往彼，  親近田舍人。』
  「王即遣信，往彼尊者所言：『某日當來尊所。』時，尊者思惟：『若王來者，無量將從，受諸大苦，逼殺害微蟲、聚落人民。』作是念已，答使者曰：『我當自往詣王所。』時，王聞尊者自來，歡喜踊躍，從摩偷羅至巴連弗邑，於其中間，開安舟航，於航懸諸幢蓋。
  「時，尊者優波崛愍念王故，將一萬八千阿羅漢眾，隨於水道徑至王國。時，國中人啟王言：『尊者優波崛將一萬八千比丘眾來至。』
  「王聞，大歡喜踊躍，即脫瓔珞，價直千萬，而授與之。王將諸大臣眷屬，即出往尊者所，即為下食，五體投地，向彼作禮，長跪合掌，而作是言：『我今領此閻浮提，受於王位，不以為喜；今覩尊者，踊躍無量，如來弟子，乃能如是，如覩於佛。』而說偈言：
  「『寂滅已度世，  汝今作佛事，世間愚癡滅，  如日照佛世，為世作導師，  說法中第一，眾生可依怙，  我今大歡喜。』
  「時，王勅使者宣令國界：『尊者優波崛比丘今來此國。』如是唱言：
  「『欲得富貴者，  遠離貧窮苦，常處天上樂，  解脫涅槃者，當值優波崛，  修敬今供養，未見諸佛者，  今覩優波崛。』
  「時，王嚴飾國界，平治道路，懸繒幡蓋，燒香散華，及諸伎樂。舉國人民皆出奉迎尊者優波崛，供養恭敬。
  「爾時，尊者優波崛白王言：『大王！當以正法治化，哀愍眾生，三寶難遇，於三寶中，常以供養恭敬，修念讚歎，廣為人說。所以者何？如來、應供、等正覺知人見人，常為記說：「我之正法，寄在國王，及我比丘僧等。」』而說偈曰：
  「『世雄人中尊，  正勝妙大法，寄付於大王，  及我比丘僧。』
  「時，王白優波崛曰：『我已建正法。』而說偈曰：
  「『我已造諸塔，  莊嚴諸國界，種種興供養，  幡幢及諸寶，廣布佛舍利，  遍於閻浮提，我興如是福，  意願悉已滿，自身及妻兒，  珍寶及此地，今已悉捨施，  供養賢聖塔。』
  「時，尊者優波崛讚王言：『善哉！善哉！大王應行如是法。』而說偈言：
  「『捨身及財命，  世世無所憂，受福無有窮，  必得無上覺。』
  「時，王請尊者優波崛入城，設種種座，請尊者就座，眾僧令往鷄雀精舍。白尊者曰：『尊者顏貌端正，身體柔軟，而我形體醜陋，肌膚麁澁。』
  「尊者說偈曰：
  「『我行布施時，  淨心好財物，不如王行施，  以沙施於佛。』
  「時，王以偈報曰：
  「『我於童子時，  布施於沙土，今獲果如是，  何況餘妙施。』
  「尊者復以偈讚曰：
  「『快哉善大王，  布施諸沙土，無上福田中，  植果無窮盡。』
  「時，阿育王告諸大臣：『我以沙布施於佛，獲其果報如是。云何而不修敬於世尊？』王復白優波崛言：『尊者！示我佛所，說法、遊行處所，當往供養禮拜，為諸後世眾生攝受善根。』而說偈言：
  「『示我佛說法，  諸國及住處，供養當修敬，  為後眾生故。』
  「尊者言：『善哉！善哉！大王能發妙願，我當示王處所，為後眾生。』
  「時，王將四兵軍眾，及持種種供養香華、幡幢，及諸伎樂，便將尊者發去。尊者隆頻林，此是如來生處，而說偈言：
  「『如來初生處，  生時行七步，顧視諸四方，  舉手指天上，我今最後生，  當得無上道，天上及於人，  我為無上尊。』
  「時，王五體投地，供養禮拜，即立佛塔。尊者白王言：『大王欲見諸天見佛生時行七步處不？』王白言：『願樂欲見。』
  「時，尊者舉手，指摩耶夫人所攀樹枝，而告彼樹神曰：『樹神！今現，令王見之，生大歡喜。』尋聲即見，住尊者邊，而作是言：『何所教勅？我當奉行。』尊者語王言：『此神見佛生時。』
  「王以偈問神曰：
  「『汝見嚴飾身，  生時青蓮華，足行於七步，  口中有所說。』
  「神以偈答曰：
  「『我見相好身，  生時二足尊，舉足行七步，  口中有所說，於諸天人中，  我為無上尊。』
  「時，王問神言：『佛生有何瑞應？』神答言：『我不能宣說妙勝諸事，今略說少分：
  「『光明能徹照，  身體具相好，令人喜樂見，  感動於天地。』
  「時，王聞神所說歡喜，施十萬兩珍寶而去。又將王入城裏，語言：『此處菩薩現三十二相、八十種好，莊嚴其體紫磨金色。』時，王向此處作禮，興種種供養。
  「又將王至天寺中，語王言：『太子生時，令向彼神禮。時，諸神悉禮菩薩。時，諸民人為菩薩立名，今是天中天。』時，王復以種種供養。
  「又將示處語王言：『此處父王以菩薩示諸婆羅門，瞻其相德。』王復種種供養。
  「又示：『此處菩薩學堂，此處學乘象，此處學乘馬、乘車、弓弩。如是學一切伎術處，此處是菩薩治身，此處菩薩六萬夫人遊戲處，此處菩薩見老、病、死人。此處菩薩坐閻浮提樹下，坐禪得離欲，樹影不離身，父王向其作禮。此處菩薩將百千天神，出城而去。此處菩薩脫瓔珞，與車匿遣馬還國。』而說偈曰：
  「『菩薩於此處，  脫瓔珞及冠，授與於車匿，  遣馬還於國，獨行無有侶，  便入學道山。』
  「『又此處菩薩從獵師，易袈裟衣，被此衣已，而為出家。此處是仙人所稽請處，此處瓶沙王與菩薩半國處，此處問優藍弗仙人，此處菩薩六年苦行。』如偈所說：
  「『苦行於六年，  極受諸苦惱，知此非真道，  棄捨所習行。』
  「此處二女[＊]奉菩薩乳糜，如偈所說：
  「『大聖於此中，  受二女乳糜，從此而起去，  往詣菩提樹。』
  「此處迦梨龍讚歎菩薩，如偈所說：
  「『此處迦梨龍，  讚歎諸菩薩，當隨古時道，  證無上妙果。』
  「時，王向尊者而說偈曰：
  「『我今欲見龍，  彼龍見佛者，從此趣菩提，  證得勝妙果。』
  「時，尊者以手指龍宮，語曰：『迦梨龍王！汝以見佛，今當現身。』時，龍王尋聲即出，住在尊前，合掌白言：『何所教勅？』時，尊者語王曰：『此龍王見佛，讚歎如來。』
  「時，王合掌向龍，而說偈曰：
  「『汝見金剛身，  我師無疇匹，面如淨滿月，  為我說彼德，十力之功德，  往詣道場時。』
  「時，龍王以偈答曰：
  「『我今當演說，  足踐於地時，大地六種動，  光耀倍於日，遍照三千界，  而趣菩提樹。』
  「時，王如是等處處種種供養，及立塔廟。
  「時，尊者將王至道樹下，語王曰：『此樹，菩薩摩訶薩以慈悲三昧力破魔兵眾，得阿耨多羅三藐三菩提。』而說偈言：
  「『牟尼牛王尊，  於此菩提樹，降伏惡魔軍，  得勝菩提果，天人中特尊，  無能與等者。』
  「時，王捨無量珍寶，種種供養，及起大塔廟。
  「此處四天王各持一鉢，奉上於佛，合為一鉢。此處於賈客兄弟所受諸飯食。此處如來詣波羅奈國時，阿時婆外道問佛。此處仙人園鹿野苑，如來於中為五比丘三轉十二行法輪。而說偈言：
  「『此處鹿野苑，  如來轉法輪，三轉十二行，  五人得道跡。』
  「時，王於是處興種種供養，及立塔廟。
  「此處如來度優樓頻螺迦葉等仙人為道。此處如來為瓶沙王說法，王得見諦，及無量民人、諸天得道。此處如來為天帝釋說法，帝釋及八萬諸天得道。此處如來示大神力，種種變化。此處如來至天上，為母說法，將無量天眾，下於人間。
  「王復種種供養，及立塔廟。
  「時，尊者語阿育王，至鳩尸那竭國，言：『此處如來具足作佛事畢，於無餘般涅槃而般涅槃。』而說偈言：
  「『度脫諸天人，  修羅龍夜叉，建立無盡法，  佛事既已終。於有得寂滅，  大悲入涅槃，如薪盡火滅，  畢竟得常住。』
  「時，王聞是語，憂惱迷悶擗地。時，諸臣輩以水洗心面，良久得穌，啼泣涕零。如是乃至興種種供養，立大塔廟。
  「時，王復白尊者曰：『我意願欲得見佛諸大弟子佛之所記者，欲供養彼舍利，願為示之。』時，尊者白王言：『善哉！善哉！大王能發如是妙心。』
  「時，尊者將王至舍衛國，入祇桓精舍，以手指塔：『此是尊者舍利弗塔，王當供養。』王曰：『彼有何功德？』尊者曰：『是第二法王，隨轉法輪。』而說偈言：
  「『一切眾生智，  比於舍利弗，十六之一分，  以除如來智。如來轉法輪，  是則能隨轉，彼有無量德，  誰復能宣說。』
  「時，王生大歡喜，捨十萬兩珍寶，供養其塔，而說偈言：
  「『我禮舍利弗，  解脫諸恐怖，名稱普於世，  智慧無有等。』
  「次，復示大目揵連塔：『王應供養此塔。』
  「王復問曰：『彼有何功德？』尊者答曰：『是神足第一，以足指踐地，地即震動，至於天宮，降伏難陀跋難陀龍王。』而說偈曰：
  「『以足指動地，  至於帝釋宮，神足無與等，  誰能盡宣說？二龍王兇暴，  見者莫不怖，彼於神足力，  降伏息瞋恚。』
  「時，王捨十萬兩珍寶，供養此塔，以偈讚曰：
  「『神足中第一，  離於老病死，有如是功德，  今禮目揵連。』
  「次，復示摩訶迦葉塔，語王言：『此是摩訶迦葉塔，應當供養。』王問曰：『彼有何功德？』答曰：『彼少欲知足，頭陀第一，如來施以半座及僧伽梨衣，愍念眾生，興立正法。』即說偈曰：
  「『功德田第一，  愍念貧窮類，著佛僧伽梨，  能建於正法，彼有如是德，  誰能具宣說。』
  「時，王捨十萬兩珍寶，供養是塔，以偈讚曰：
  「『常樂於寂靜，  依止林藪間，少欲知足富，  今禮大迦葉。』
  「次，復示尊者薄拘羅塔：『此是薄拘羅塔，應當供養。』王問曰：『彼有何功德？』尊者答曰：『彼無病第一，乃至不為人說一句法，寂然無言。』王曰：『以一錢供養。』諸臣白王：『功德既等，何故於此供養一錢？』王告之曰：『聽吾所說：
  「『雖除無明癡，  智慧能鑒察，雖有薄拘名，  於世何所益？』
  「時，彼一錢還來至王所。時，大臣輩見是希有事，異口同音讚彼：『嗚呼！尊者！少欲知足，乃至不須一錢。』
  「復示阿難塔，語王言：『此是阿難塔，應當供養。』王曰：『彼有何功德？』答曰：『此人是侍佛者，多聞第一，撰集佛經。』而說偈曰：
  「『奉持牟尼鉢，  念至能決斷，多聞之大海，  辯才柔軟音，能悅天人眾，  善知三佛心，一切悉明了，  功德之寶篋。最勝所稱歎，  降伏煩惱諍，如是等功德，  應當修供養。』
  「王即捨百億兩珍寶，而供養其塔。
  「時，諸臣白王言：『何故於此布施供養皆悉勝前？』王曰：『聽吾所說心中所以：
  「『如來之體身，  法身性清淨，彼悉能奉持，  是故供養勝。法燈常存世，  滅此愚癡冥，皆由從彼來，  是故供養勝。如大海之水，  牛跡所不容，如是佛智海，  餘人不能持。唯有阿難尊，  一聞悉受持，終無忘失時，  是故供養勝。』
  「爾時，王如是種種供養，向尊者合掌，而作是言：
  「『我今受此形，  不復負此身，修無量功德，  今為人中主，我今取堅實，  造立諸塔廟，莊嚴在於世，  如星莊嚴月，奉佛弟子法，  應行諸禮節，我今悉已作，  稽首尊者足，蒙尊者恩力，  今見勝妙事，快獲大善利，  從是分別法。』
detailedExplanation:
  - original: |
      時，王欲建舍利塔，將四兵眾，至王舍城，取阿闍世王佛塔中舍利，還復修治此塔，與本無異。如是取七佛塔中舍利，至羅摩村中。時，諸龍王將是王入龍宮中，王從龍索舍利供養，龍即與之。...（中略）...時，彼上座白王言：『善哉！大王！剋後十五日月食時，令此閻浮提起諸佛塔。』如是乃至一日之中，立八萬四千塔，世間民人，興慶無量，共號名曰法阿育王。
    translation: |
      當時，阿育王發願興建佛舍利塔。他率領軍隊到王舍城，取出阿闍世王塔中的佛舍利，並將原塔修復如初。接著，他前往其他七座佛塔取出舍利，直到羅摩村，龍王請王入宮，王向龍王索取舍利，龍王便將舍利奉上。
      
      阿育王製作了八萬四千個寶篋來盛裝舍利，又下令鬼神將這些舍利分送到閻浮提各地，只要滿一億戶人口的地方，就建立一座舍利塔。後來在一位名為耶舍的上座比丘建議下，選定在月食之日，全閻浮提同時起塔。一日之間，八萬四千座佛塔巍然聳立。世人為此歡欣鼓舞，從此不再稱他為「惡阿育王」，而尊稱他為「法阿育王」。
  - original: |
      王已建八萬四千塔，歡喜踊躍，將諸群臣往詣鷄雀精舍，白耶舍上座曰：『更有比丘，佛所授記，當作佛事不？我當往詣彼所供養恭敬。』
      上座答曰：『佛臨般涅槃時，... 告阿難曰：『... 百世之中，當有長者，名瞿多，其子名曰優波崛多，當出家學道，無相佛教授於人，最為第一，當作佛事。』...
      時，王問上座曰：『尊者優波崛今已出世不？』上座答曰：『已出世，出家學道，降伏煩惱，是阿羅漢，共諸無量比丘眷屬一萬八千，住在優留曼茶山中...』
    translation: |
      塔建成後，阿育王法喜充滿，問耶舍上座：「是否還有佛陀親自授記，將來會廣作佛事的高僧？我想去供養恭敬。」
      
      耶舍上座回答：「佛陀臨涅槃時曾對阿難預言：『在我涅槃百年後，將有一位名叫優波崛多的比丘出家，他是『無相佛』（雖無三十二相但功德如佛），教授眾生最為第一。』」阿育王問：「這位優波崛多尊者現在出世了嗎？」上座回答：「已經出世，並且證得阿羅漢果，現帶領一萬八千位比丘，住在優留曼茶山中度化眾生。」
  - original: |
      時，臣白王言：『彼聖既在王國，宜當遣信奉迎之，彼自當來。』王答臣曰：『不宜遣信至彼所，應當自往，彼不宜來也。』... 時，尊者思惟：『若王來者，無量將從，受諸大苦，逼殺害微蟲、聚落人民。』作是念已，答使者曰：『我當自往詣王所。』...
      王將諸大臣眷屬，即出往尊者所，即為下食，五體投地，向彼作禮，長跪合掌，而作是言：『我今領此閻浮提，受於王位，不以為喜；今覩尊者，踊躍無量，如來弟子，乃能如是，如覩於佛。』
    translation: |
      大臣建議阿育王下詔請優波崛多尊者前來，但阿育王認為應當親自前往以示恭敬。然而，優波崛多尊者為了避免國王大隊人馬出行會踐踏蟲蟻、勞師動眾擾民，慈悲決定親自前往王都。
      
      當尊者抵達時，阿育王親自迎接，五體投地頂禮，說道：「我雖統治天下，並不以此為樂；今日見到尊者，如同見到佛陀，內心無比歡喜。」
  - original: |
      白尊者曰：『尊者顏貌端正，身體柔軟，而我形體醜陋，肌膚麁澁。』
      尊者說偈曰：『我行布施時， 淨心好財物，不如王行施， 以沙施於佛。』...
      時，阿育王告諸大臣：『我以沙布施於佛，獲其果報如是。云何而不修敬於世尊？』
    translation: |
      阿育王感嘆自己雖然貴為國王，但相貌醜陋、皮膚粗糙，不如尊者端正柔軟。優波崛多尊者以此揭示因果：「我過去布施時，是用清淨心布施美好的財物；而大王過去世雖然布施給佛，卻是孩童遊戲時捧的一把沙。」
      
      阿育王聽後大受震動，心想：「我僅以一把沙布施給佛，就能獲得如此王位果報，如今豈能不更加恭敬供養世尊？」於是他請求尊者帶領他巡禮佛陀聖蹟。
  - original: |
      尊者隆頻林，此是如來生處... 
      時，尊者將王至道樹下，語王曰：『此樹，菩薩摩訶薩以慈悲三昧力破魔兵眾，得阿耨多羅三藐三菩提。』...
      此處仙人園鹿野苑，如來於中為五比丘三轉十二行法輪。...
      時，尊者語阿育王，至鳩尸那竭國，言：『此處如來具足作佛事畢，於無餘般涅槃而般涅槃。』...
      時，王聞是語，憂惱迷悶擗地。時，諸臣輩以水洗心面，良久得穌，啼泣涕零。如是乃至興種種供養，立大塔廟。
    translation: |
      尊者帶領阿育王展開了偉大的巡禮：
      1. **藍毘尼園**：佛陀誕生處。王見證了樹神現身說法。
      2. **菩提樹下**：佛陀降魔成道處。王在此興建大塔供養。
      3. **鹿野苑**：佛陀初轉法輪處。
      4. **拘尸那羅**：佛陀入涅槃處。
      
      每到一處，阿育王都深受感動，甚至在涅槃處悲痛昏厥，甦醒後皆盡力興建塔廟供養。
  - original: |
      時，尊者將王至舍衛國，入祇桓精舍，以手指塔：『此是尊者舍利弗塔，王當供養。』... 王生大歡喜，捨十萬兩珍寶...
      次，復示大目揵連塔... 時，王捨十萬兩珍寶...
      次，復示摩訶迦葉塔... 時，王捨十萬兩珍寶...
    translation: |
      接著，尊者帶王來到舍衛國祇樹給孤獨園，供養佛陀的大弟子塔：
      * **舍利弗塔**（智慧第一）：王布施十萬兩珍寶。
      * **目犍連塔**（神足第一）：王布施十萬兩珍寶。
      * **摩訶迦葉塔**（頭陀第一）：王布施十萬兩珍寶。
  - original: |
      次，復示尊者薄拘羅塔... 王問曰：『彼有何功德？』尊者答曰：『彼無病第一，乃至不為人說一句法，寂然無言。』王曰：『以一錢供養。』...
      王告之曰：『聽吾所說：『雖除無明癡， 智慧能鑒察，雖有薄拘名， 於世何所益？』』
      時，彼一錢還來至王所。
    translation: |
      隨後來到**薄拘羅尊者塔**。王問此人有何功德，尊者說：「他長壽無病第一，但一生寂然無言，未曾為人說過一句佛法。」阿育王聽後說：「那就供養一錢吧。」
      
      大臣不解為何差別這麼大，王回答：「他雖然自己斷除無明、證得智慧，但對於世間眾生有何利益呢？」結果，那一枚錢竟然自動飛回阿育王身邊（顯示尊者少欲知足，亦不受此輕慢之供）。
  - original: |
      復示阿難塔，語王言：『此是阿難塔，應當供養。』王曰：『彼有何功德？』答曰：『此人是侍佛者，多聞第一，撰集佛經。』...
      王即捨百億兩珍寶，而供養其塔。
      時，諸臣白王言：『何故於此布施供養皆悉勝前？』王曰：『... 法燈常存世， 滅此愚癡冥，皆由從彼來， 是故供養勝。... 唯有阿難尊， 一聞悉受持，終無忘失時， 是故供養勝。』
    translation: |
      最後來到**阿難尊者塔**。尊者介紹：「他是佛的侍者，多聞第一，結集了佛陀的經典。」阿育王一聽，豪擲「百億兩珍寶」供養。
      
      大臣驚訝問為何阿難得到的供養遠勝過其他大阿羅漢？阿育王解釋：「佛陀的法身清淨，全靠阿難受持；世間的正法明燈，全靠阿難傳承。大海水若無容器則無法持守，佛陀的智慧海，唯有阿難能完全受持不忘。因為他住持正法、利益後世，所以供養最為殊勝。」
illustrations:
  - url: /content/samyukta-agama/chapter-604-3.jpg
    alt: 阿育王分發舍利並於一日內建立八萬四千塔
    caption: 阿育王一日造八萬四千塔
    description: 畫面宏大壯闊，中央為阿育王（身著孔雀王朝王服，神情莊嚴）站在王宮露台上，身旁是堆積如山的珍寶篋（盛裝舍利）。無數的鬼神（半透明、姿態各異但恭敬）正從王及大臣手中接過寶篋，飛向天空四面八方。背景是廣闊的閻浮提地圖視角，可以看到遠處無數金色的光點同時亮起，象徵八萬四千塔在一日內同時涌現，天地間充滿瑞氣與金光。
    style: 佛教細密畫風格
  # - url: /content/samyukta-agama/chapter-604-ananda-offering.png
  #   alt: 阿育王在阿難尊者塔前做盛大供養，對比薄拘羅塔的寂靜
  #   caption: 法燈常存：阿育王盛供阿難塔
  #   description: 場景在祇園精舍的阿難塔前。阿難塔高大莊嚴，塔前堆滿了光芒耀眼的珍寶（百億金），阿育王正恭敬地長跪禮拜，眼神充滿對「法」的極度推崇。畫面一角稍微帶到遠處的薄拘羅塔，那裡只有一枚銅錢在空中飛回（象徵不受），形成強烈對比。優波崛多尊者站在一旁，手持錫杖，微笑點頭，讚許阿育王尊法重教的智慧。光線應聚焦在阿難塔與經卷的象徵上，暗示正法久住。
  #   style: 佛教細密畫風格
practiceInsights: |
  ### 主旨

  本經透過阿育王在優波崛多尊者引領下的巡禮，確立了佛教「朝聖」的傳統，並藉由阿育王對不同聖者塔廟的供養差異，深刻闡述了「住持正法」、「利益眾生」在佛教價值觀中的崇高地位。

  ### 修行啟發

  從經文中，我們可以得到以下幾點修行啟發：

  #### 1. 護持正法是最高功德
  阿育王對諸大阿羅漢皆供養十萬兩，唯獨對阿難尊者供養「百億兩」，甚至對不說法的薄拘羅尊者僅供養「一錢」。這並非對聖者的證量有分別心，而是強調「法的流傳」對眾生的重大利益。阿難尊者多聞憶持，讓佛法燈塔常存，此功德無量無邊。這啟示我們，在修行中應特別重視經典的研讀、流傳與護持。

  #### 2. 朝聖的意義在於「見賢思齊」
  阿育王巡禮佛陀生處、成道、轉法輪、涅槃處，並非單純的觀光，而是為了「為諸後世眾生攝受善根」。透過親臨聖地，緬懷佛陀與聖弟子的行誼（如佛陀的慈悲破魔、舍利弗的智慧、大迦葉的頭陀行），能引發我們內心深處的恭敬心與效法之心，是極佳的修行助緣。

  #### 3. 布施的核心在於「心」
  經中提到阿育王前世僅以「沙土」供佛，卻因童子的一念淨信與恭敬，感得今生為轉輪聖王的果報。這提醒我們，布施的功德不在於物質的貴重與否，而在於當下心念的純淨與虔誠。只要心念真誠，即使微薄之物，亦能種下無上福田。